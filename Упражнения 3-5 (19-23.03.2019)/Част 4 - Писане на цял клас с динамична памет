## Цял клас с динамична памет

### Задача 1.
Да се напише клас Студент със следните данни:

- име - символен низ с произволна дължина
- ЕГН - символен низ с 10 символа
- факултетен номер - цяло число
- оценки - масив от дробни числа с произволна дължина

За класа напишете:

- голяма четворка (или още канонично представяне или канонични методи):
  - конструктор по подразбиране - да прави всичко 0 или празен масив
  - конструктор за копиране
  - оператор =
  - деструктор
- конструктор с три параметъра - за името, ЕГН-то и факултетния номер
- гетъри за всичко
- сетъри за името, ЕГН-то и факултетния номер
- метод, който добавя оценка - да може да се добавят колкото си искаме оценки
- метод, който връща средния успех - сумата от оценките, разделена на броя им

Част от задачата е да:
- решите какви да са член-данните, трябват ли ви допълнителни член-данни и какви
- пишете const и & навсякъде, където е удачно
