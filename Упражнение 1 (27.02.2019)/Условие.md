# Онлайн магазин

Ще напишем програма, работеща като онлайн магазин. За целта направете три класа:

- Продукт - съдържа име, цена (цяло число), описание и количество (цяло число)
- Потребител - съдържа потребителско име и парола
- Магазин - съдържа масив от продукти и масив от потребители

Може да считате, че всички масиви са с дължина, по-малка от 128.

За всяка от член-данните, освен за паролата на потребителя, напишете метод, който връща стойността ѝ (get-ър).
За всяка от член-данните на продукта и потребителя напишете метод, с който да може да се промени стойността ѝ (set-ър).

В main() трябва да се случва следното:
- прочита се информацията за магазина - продукти и потребители
- дава се възможност потребител да се логне, като си въведе име и парола
- при успешно логване потребителят да може да си избере покупки, за които да се изчисли обща цена и количествата в магазина да се намалят
- след логаут или неуспешно логване отново да се дава възможност за логване
