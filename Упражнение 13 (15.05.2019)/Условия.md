# Шаблони

Да се напише шаблонен клас Dictionary, представляващ речник - масив от наредени двойки,
в които първият елемент е от тип string, а другият зависи от шаблонния тип на речника.
Например, може да имаме речник Dictionary<int>, в който всички двойки са с елементи
string и int. Може да имаме и речник Dictionary<double>, в който всички двойки са с елементи
string и double.

Идеята е първият елемент във всяка двойка да служи като "ключ",
а вторият като стойност. Трябва да можем да търсим и променяме стойност по ключ.
За целта не трябва да има повтарящи се ключове.

Напишете подходящи методи, с които да можем да:

- Проверим дали даден ключ го има в речника, т.е. дали има двойка, в която въпросният стринг
е първи елемент
- Добавим двойка в речника, ако ключът в двойката все още го няма в речника
- Обновим стойност в речника по ключ

Примерна употреба: Речник, който брои колко пъти се среща всяка дума в даден текст.
Създаваме речник Dictionary<int> и започваме да четем текста. Всеки път, когато прочетем
нова дума, добавяме в речника двойка, съдържаща думата и числото 1. Всеки път, когато
прочетем дума, която вече сме видели, увеличаваме с 1 числото в двойката, съдържаща думата.

Ако знаете как се използва vector, пазете двойките в речника във vector.
В противен случай, приемете, че един речник ще съдържа най-много 100 двойки.
Можете да ползвате класа Pair, който писахме вчера

## Файлове

Напишете програма, която прочита текстов файл с име words.txt и записва в друг файл с име
counts.txt колко пъти се среща всяка дума в следния формат:

{
"дума1": 11,
"дума2": 12,
"дума3": 13
}

