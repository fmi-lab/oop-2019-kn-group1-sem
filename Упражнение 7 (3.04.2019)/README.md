# Упражнение 7 - резюме

## Динамични масиви

Написахме клас MeteorologicalStation, който пази динамичен масив от double числа.

Научихме/припомнихме:

- Кога трябва да заделяме и кога трябва да трием памет
- Когато имаме динамичен масив (освен ако не е символен низ), трябва да имаме три член-данни:
  - указател
  - брой на елементите, които сме вкарали в масива
  - капацитет - размер на заделената памет
- Как да добавим елемент, ако имаме празно място в заделената памет
- Как да добавим елемент, ако заделената памет е пълна

## Абстракции

Говорихме за използването на един клас.
Споменахме какво е [абстракция](https://github.com/Scorpion333/fmi-textbook/blob/master/Абстракции.md) и обсъдихме примери
за добра и лоша абстракция, като разгледахме клас Student, съдържащ име и масив от оценки

### Лоша абстракция - MeteorologicalStation в Student
За Student ни трябва масив от double числа. В MeteorologicalStation имаме точно това - масив от double числа.
Ами да вземем да си направим член-данна grades от тип MeteorologicalStation в Student!

НЕ! Това не е ОК, защото не е логично един студент да има метеорологическа станция в себе си.
Вярно, пестим си малко работа, но с подобни обвързвания на класове кодът става объркващ и хаотичен.

В такъв код и най-малката промяна може да доведе до
([сериозни проблеми?](https://github.com/Scorpion333/fmi-textbook/blob/master/Абстракции.md#грешна-абстракция))

Проблемът е зависимостта между два логически несвързани класа. (Какво общо имат един студент и една метеорологическа станция?)
И го решаваме чрез...

## По-добра абстракция - DoubleArray
И в MeteorologicalStation, и в Student имаме нужда от масив от double числа. Затова правим клас, който управлява масив от
double числа, и използваме него на двете места

## Още по-добра абстракция - шаблонен Array
Решението с DoubleArray е сносно, но можем да измислим и още по-обща абстракция - шаблонен Array.
Него можем да го използваме не само в MeteorologicalStation и Student, но и на други места, напр. в Store.
Там пак ни трябват динамични масиви, само че от Product-и и User-и
